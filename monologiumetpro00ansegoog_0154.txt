145

si aliquando negatur, quod aliquatenus intelligitur, et
idem cst illi, quod nullatenus intelligitur3 nonne facilius
probatur quod dubium est, de illo quod in aliquo, quam
dc eo quod in nullo est intellectu? Quare nec credibile
potest esse, idcirco quemlibet negare quo majus cogitari
nequit, quod auditum aliquatenus intelligit; quia negat
Deum, cuius sensum nullomodo cogitat. Aut si et aliud,
quia uon omnino intelligitur, negatur, nonne tamen faci·
lius id quod aliquo modo, quam id quod nullo modo
intelligitur, probatur? Non ergo irrationabiliter contra
insipientem, adprobandum Deum esse, attulit, quo majus
cogitari non possit3 cum illud nullomodo, istud aliquo
modo intelligeret.

CAPUT VHI.

Comparatio picturae num. 3. proposita examinatur. Et unde conjici
queat summum magnum, de quo adversarius num. 4. quaesierat.

Quod vero tam studiose probas, quo majus cogitari
nequit, non tale esse3 qualis nondum facta pictura in
intellectu pictoria, sinc causa fit. Non enim ad hoc pro·
tuli picturam praecogitatam, ut tale illud, de quo age·
batur, vellem asserere; sed tantum, ut aliquid esse in
intellectu, quod nou esse intelligeretur, possem ostendere.
Item, quod dicis: quo majus cogitari nequit, secundum
rem vel ex genere tibi vel ex specie notam, te cogitare
auditum, vel in intellectu habere non posse; quoniam
nec ipsam rem nosti, nec eam exalia simili potes cog-
noscere3 palam est rem aliter sese habere. Quoniam
namque omne minua bonum in tantum est simile majori
bono, in quantum est bonum; patet cuilibet rationali
menti, quia de minoribus bonis ad majora conscendendo,
ex his, quibus aliquid cogitari potest majus, multum
possumus conjicere illud, quo nihil potest majus cogitari.

Quis enim, verbi gratia, vel hcc cogitare non potest,
10

 

